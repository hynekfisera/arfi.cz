# Informace o Discord serveru

## Obecné

Pokud toto čtete hned po připojení na můj komunitní Discord server tak vás tu mezi námi vítám! Zde najdete základní informace o tomto serveru. Narozdíl od těchto informací, které jsou hlavně pro vás, je třeba si přečíst [pravidla](/pravidla), která je nutná na serveru dodržovat.

Pozvánka určena pro sdílení: [https://arfi.cz/discord](https://arfi.cz/discord)

Při nalezení chyby nebo překlepu v tomto dokumentu nám ho buď nahlašte na serveru nebo ji sami [opravte](https://github.com/hynekfisera/arfi.cz) a vytvořte [pull request](https://docs.github.com/en/github/collaborating-with-pull-requests/proposing-changes-to-your-work-with-pull-requests/about-pull-requests)

## Kategorie a místnosti

### Kategorie SERVER

Kategorie ve které se nachází všechny základní kanály s informacemi, pravidly, apod.

### #log

Do tohoto kanálu se zasílají oznámení o připojení a odpojení uživatelů discordu. Také se sem pošle zpráva pokud někdo dosáhne dalšího [levelu](#ranky-za-aktivitu)

### #role

V tomto kanálu si můžete sami zvolit role. Pro každou "kategorii" rolí je vytvořena zpráva na kterou lze reagovat. Pro přidání role klikněte na reakci která odpovídá danému emotu v obsahu zprávy. Pro odebrání role svou reakci zrušte.

U některých embedů (konkrétně u embedů Věk a Pohlaví/Pronouns) lze získat pouze jednu z nabízených rolí zároveň. Pokud tedy zareagujete dvakrát tak se první role odebere a "přepíše" se tou druhou. Jinak platí ta samá pravidla jako u ostatních.

O reakční role se stará bot [Arcane](https://arcane.bot/)

### #youtube #twitch

Do těchto dvou kanálu se zasílají oznámení když vydám video nebo když začnu streamovat. Pokud chcete v těchto případech dostat ping tak si můžete zvolit role *@YouTube ping* a *@Twitch ping* v kanálu [#role](#role)

### Kategorie LOBBY

Kanály pro chat.

### Kategorie POMOC K VIDEÍM

Kanály do kterých můžete poslat problém, na který jste narazili při postupu podle nějakého z mých videí. Více informací najdete [zde](#pomoc-k-videím). Tato kategorie **neslouží** pro běžnou komunikaci, od toho je kategorie [LOBBY](#kategorie-lobby).

## Role

### Ranky za aktivitu

Na serveru je několik rolí které můžete získat za aktivitu na serveru:

- **Level 1 - Novice**
- **Level 5 - Rookie**
- **Level 10 - Apprentice**
- **Level 30 - Prodigy**
- **Level 50 - Expert**
- **Level 70 - Master**
- **Level 100 - Legend**

Levely se získávají psaním zpráv. Za delší zprávy lze dostat více XP. Každý začíná na levelu 0 - tedy nejdříve nemá ani jednu z uvedených rolí. Level 100 je nejvyšší úroveň. Po dosažení této úrovně uživatel přestane nadále získávat XP.

Uživatelé s rolí *@Server Booster* získávají o 40% více XP.

O získávání XP, levelů a přidělování ranků se stará bot [Arcane](https://arcane.bot/)

### Role *@Active Contributor*

Tato role je nezávislá na systému levelů a je mnohem složitější ji získat. Přidělujeme ji sami když si všimneme že je někdo hodně aktivní v kategorii [pomoc k videím](#kategorie-pomoc-k-videím) a často poskytuje řešení na problémy.

### Role pro tvůrce

Pro tvůrce na platformách YouTube a Twitch tu jsou role *@YouTube Creator* a *@Twitch Creator*

#### *@Youtube Creator*

##### Minimální požadavky
- nastavený profilový obrázek
- nastavený banner
- alespoň 100 odběratelů
- alespoň 4 nová videa ročně
- nejnovější video nahrané nejdéle před 6 měsíci

##### Podle čeho se rozhodujeme
- témata videí / zaměření kanálu
- kvalita zpracování videí (obraz, zvuk, střih)
- vzhled kanálu (název, popis kanálu, náhledovky)

Jak postupovat pro získání této role:

#### *@Twitch Creator*

*Bude brzy doplněno*

**Splnění minimálních požadavků vám nezaručí že roli získáte.**

## Pomoc k videím

Jelikož se snažím svou tvorbou hlavně pomáhat tak jsem přesvědčen že to, co ve videích ukazuji, vám samotným bude fungovat. Pokud se dostanete do nějakých problémů, můžete si zde zažádat o pomoc. Pokud se problém přímo týká něčeho ve videu, pomohu vám já nebo jeden z moderátorů.

Pokud neřešíte konkrétně něco, co je ve videu, ale stále se problém týká témata videa, můžete si zde také zažádat o pomoc, ale už není naše povinnost to řešit.

### Než na server zašlete váš problém:
- **Zkontrolujte ještě jednou vaši práci** - Nejvíce problémů vzniká nechtěným překlepem nebo z nepozornosti, ujistěte se tedy zda je vše (např. kód) stejné jako ve videu.
- **Nejdříve použijte hlavu** - Nedělám Step-By-Step návody z toho důvodu, že jsem přesvědčený, že pokud si zvládnete najít můj návod, tak také zvládáte alespoň základní práci s počítačem a programy. Pokud ne, asi bych doporučil se to nejdříve naučit. To samé platí když ve videu řeknu že na pochopení návodu potřebujete například umět základy Javy - v tom případě od váš očekávám že se je nejdříve naučíte než od nás budete chtít pomoc s problémem který vznikl kvůli tomu že kód nechápete.
- **Zkuste najít pomoc na internetu** - Hlavně v oboru programování je naprosto běžné, že se hledá pomoc na internetu. Pokud narazíte na nějaký error, velice pravděpodobně najdete řešení během 10s když ten error zadáte do [googlu](http://www.usethefuckinggoogle.com/). Alespoň trochu se nejdříve pokuste hledat než se obrátíte na nás.
- **Neoznačujte mě ani moderátory** - Server pravidelně kontrolujeme, pokud zrovna nemáme čas tak se to pingem od vás nezmění.
- **Mějte pochopení a buďte trpělivý** - Za pomoc, kterou tu poskytujeme, nic nedostáváme, děláme to z dobré vůle. Mějte to tedy prosím na vědomí.

## Kontakt

Až na výjimky žádosti o přátelství **nepřijímám**. Na pomoc ohledně videí využijte tento server, na pracovní záležitosti email [hynek@oneflair.co](mailto:hynek@oneflair.co)